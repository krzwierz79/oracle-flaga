Julia Pępiak

Julia Pępiak (ur. 21 września 1890 w Bełżcu, zm. 17 marca 1971 w Śródborów) – mieszkanka Bełżca, województwo lubelskie.
W czasie II wojny światowej i okupacji niemieckiej w Polsce, przez 3 lata (od 1941) do wyzwolenia, przechowywała w Bełżcu Żydówki: Salomeę Helman z córką Bronią. Było to wielkie ryzyko ponieważ w domu Julii Pępiak Niemcy przymusowo zakwaterowali dwóch SS-manów z załogi niemieckiego obozu zagłady SS-Sonderkommando Belzec, utworzonego 17 marca 1942 przez Niemców w pobliżu Bełżca. Nieostrożny ruch lub niewłaściwy gest mogły ściągnąć śmierć na całą rodzinę i bliskich. Julii Pępiak udało się jednak przechować żydowską matkę z dzieckiem i wszystkim szczęśliwie przeżyć. Po wojnie uratowane wyjechały do Izraela. 27 grudnia 1999 Julia Pępiak otrzymała tytuł Sprawiedliwy wśród Narodów Świata nadawany przez Jad Waszem w Jerozolimie. Pochowana na cmentarzu Bródnowskim w Warszawie w alei 93B.
Jej syn, Zygmunt, został księdzem katolickim, franciszkaninem i przyjął imię o. Sebastian.
<a href=https://pl.wikipedia.org/wiki/Julia_P%C4%99piak>Czytaj dalej na wikipedii</a>
https://upload.wikimedia.org/wikipedia/commons/d/d8/Be%C5%82%C5%BCec_Tablica_Sprawiedliwi_w%C5%9Br%C3%B3d_Narod%C3%B3w_%C5%9Awiata_z_Be%C5%82%C5%BCca._Righteous_Among_the_Nations_from_Be%C5%82%C5%BCec_plaque.jpg
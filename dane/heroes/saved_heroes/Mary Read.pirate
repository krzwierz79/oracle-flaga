Mary Read

Mary Read (ur. pod koniec XVII w. w Londynie, zm. ok. 1720) – angielska piratka. 
Kiedy Mary była dzieckiem zmarł jej brat (wcześniej, zanim się urodziła, zmarł jej ojciec). W tamtych czasach w Królestwie Anglii tylko mężczyźni mogli dziedziczyć majątek (ścisła męska primogenitura majątkowa), więc by uchronić się przed biedą matka Mary przebierała ją za chłopca. Jako chłopak Mary pracowała jako posłaniec, a później zaciągnęła się do wojska. Walczyła we Flandrii i zdobyła różne odznaczenia. Zakochała się w żołnierzu i gdy wyjawiła mu swoją prawdziwą płeć wyszła za niego za mąż. Porzucili armię i prowadzili gospodę. Jej mąż zmarł w 1717 r. Mary znów musiała się przebierać. Zaciągnęła się do wojska i wyruszyła do Holandii. Potem weszła na pokład statku, który płynął do Indii Zachodnich. Statek, na którym płynęła, został zaatakowany przez piratów, w tym przez Anne Bonny i Calico Jacka. Annie i Mary zaprzyjaźniły się. Mary wyjawiła jej swoją prawdziwą płeć, wkrótce o tym sekrecie dowiedziała się cała załoga, ale zaakceptowano drugą kobietę na pokładzie. Gubernator Bahamów wysłał list gończy za załogą Calico Jacka. W 1720 roku zostali zaatakowani. Mężczyźni byli wówczas pijani i tylko kobiety broniły statku, ale im się to nie udało. W listopadzie 
1720 piraci zostali osądzeni za piractwo. Mary i Annie były w ciąży, więc wstrzymano egzekucję. Podobno Mary w sądzie powiedziała: "Co do powieszenia to niewielki problem. Bo gdyby nie to, każdy tchórz mógłby zostać piratem". Mary nie musiała stawić czoła szubienicy, zmarła w więzieniu.
<a href=https://pl.wikipedia.org/wiki/Mary_Read>Czytaj dalej na wikipedii</a>